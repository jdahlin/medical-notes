# BENVÄVNAD

<span id="_Toc112582146" class="anchor"></span>**BENVÄVNAD** (Kapitel 8; plate 11 -15)

1.  **KOMPAKT BEN** (Fig 8.6; Fig 8.7)

I tvärsnitt (*CV15* och *CV16*) syns ==osteonen (Haverska systemen),== bestående av en central ==Haversk kanal== och omgivande koncentriska lameller mellan vilka ==osteocyterna== ligger i sina lakuner. Från varje lakun löper ==canaliculi== ut i alla riktningar och i dessa canaliculi finns tunna utskott från osteocyterna. Ytterst avgränsas varje osteon av en kittlinje. I preparatets plan löper längsskurna ==Volkmanns kanaler== i vilka löper blodkärl, som förbinder kärlen centralt i Haverska kanalerna med de i periost och endost. I ett längssnitt (*CV14*) syns varje osteon som en Haversk kanal omgiven av parallella lameller, mellan vilka lakuner med osteocyter ligger. Från varje lakun går canaliculi ut i alla riktningar, syns bäst i Cv15..

*CV15 ben tvärs (slipprep., fuchsin); CV16 ben tvärs (Htx-eosin); CV14 ben längs (slippreparat).*

2.  **ENDOKONDRAL BENBILDNING** (**Indirekt eller broskpreformerad benbildning)** (plate 13, 14; Fig 8.20–23)

Epifys, epifysplatta och en periostal benmanschett. Benbildningens alla stadier syns:

==1. Reservbroskzon (hyalint epifysbrosk)==

==2. Proliferationszon==

3.  ==Hypertrofisk zon==

4.  ==Zon med kalcifierat brosk==

5.  ==Benbildningszon (resorptionszon) med osteoblaster, omogen benmärg, osteocyter och osteoklaster==

*CV17 -fosterled, de la Field, Htx-eosin.*

*CV18 -tibia, Htx-eosin. Osteoklaster (Fig 8.14) syns bra i CV18.*

*  *

**3. DESMAL BENBILDNING (Direkt/intramembranös benbildning)** (plate 15; Fig 8.18–19)

Ur den mesenkymala bindväven bildas osteoid (ej förkalkad grundsubstans) runt vilken ==osteoblaster== ligger i en rad, osteoblastsöm. Osteoblaster som helt byggs in i osteoiden blir osteocyter. Flerkärniga ==osteoklaster== syns ibland i Howships lakuner eller fritt i märghålan.

*CV19 -embryonalt hjässben, Htx-eosin.*

------------------------------------------------------------------------

[Tillbaka till innehåll](DEMOkompedium%20T1%20.html)
