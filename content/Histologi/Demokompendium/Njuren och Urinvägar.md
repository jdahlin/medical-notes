
<span id="_Toc112582159" class="anchor"></span>**NJUREN OCH URINVÄGAR** (kapitel 20; plate 74 - 79)

1.  **NJURE** (plate 74 - 77)

Njuren omges av en bindvävskapsel. Njurparenkymet är uppdelat i ==bark== och ==märg==. I översiktsförstoring kan man i cortex se ==glomeruli== som små rundade, mörka strukturer,

omgivna av ==proximala== och ==distala tubulis== vindlade delar. Märgen består av gångsystem av varierande dimensioner (se tabell). Nedåt avslutas märgen i njurpapiller. Papillen inkläds av ett enskiktat cylinderepitel som i njurcalyces övergår i övergångsepitel (plate 77).

Omkring själva kapillärnystanet i glomeruli finns ==Bowmans kapsel==, vars ==parietala lager== bör kunna urskiljas. Detta utgörs av ett tunt skikt av mörkare färgade celler. Det viscerala lagret, som består av podocyter, är svårare att urskilja ljusmikroskopiskt (plate 76).

Jämförelse mellan olika gångavsnitt i njuren:

|  | **Förekomst** | **Diam** | **Cellkärna & epitel** | **Fria ytan** | **Cellgräns** |
|----|----|----|----|----|----|
| Proximala tubuli | cortex | 30-50µ | rund, basal; kubiskt epitel | mikrovilli | otydlig |
| Henles smala slynga | märg | 15 µ | linsformad, plattepitel | kärnan buktar ut | oskarp |
| Distala tubuli | märgstrålar bark | 30-40µ | rund, apikal; kubiskt epitel | skarp | otydlig |
| Samlingsrör | bark o märg | 40-300 µ | Rund; kubiskt- cylindriskt epitel | skarp, rundad, | tydlig cellgräns |

==Henles smala slynga== har ett utseende snarlikt kapillärens, men har något större diameter, en till två något tillplattade cellkärnor ses i ett tvärsnitt. Inga blodkroppar i lumen.

==Macula densa== är en förtjockning av den distala tubulin där den passerar "sin" glomerulus. Ses som ett tubulusavsnitt med ovanligt tätt mellan cellkärnorna och ligger vid kärlpolen (plate 76; Fig 20.7).

*NU1 -njure, plastprep. NU3 -njure, Htx-eosin*

2.  **URETER (Uretär)** (plate 78; Fig 20.25)

Lumen är starkt veckad och ser stjärnformad ut. Det beror på att det finns mycket elastisk vävnad i väggen. Mukosan består av ett ==övergångsepitel== och en tjock lamina propria, bestående av bindväv.

Muscularislagret består av ett inre longitudinellt lager och ett yttre cirkulärt (tvärtom mot i tarmen). I sista delen av uretären tillkommer ett yttersta longitudinellt lager.

*NU6 -uretär, plastprep. NU5 - uretär, Htx-eosin.*

3.  **VESICA URINARIA (Urinblåsa)** (plate 79)

Urinblåsan bekläds innerst av ==övergångsepitel==, liknande det i uretären, men det har här fler cellager. Lamina propria är något vidare. Muskellagret är mycket kraftigt. Man ser muskelbuntar, som löper i många olika riktningar och däremellan bindväv, som ger stöd och form. När urinblåsan blir utspänd tänjs epitelet ut och antalet synliga cellager minskar.

*NU7 -vesica urinaria, utspänd, Htx-eosin. NU8 -vesica urinaria slapp (plastprep), Richardson.*

------------------------------------------------------------------------

[Tillbaka till innehåll](DEMOkompedium%20T1%20.html)
