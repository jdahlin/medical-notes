# BLODKÄRL, KLAFFAR

<span id="_Toc112582149" class="anchor"></span>**BLODKÄRL, KLAFFAR** (kapitel 13; plate 33-35)

**1. ==ELASTISK ARTÄR==** (plate 33; Fig 13.14; 13.16)

I den elastiska artären särskiljes tre vägglager: tunica intima, tunica media, tunica adventitia. ==Tunica intima,== det innersta lagret, består av ett lager av platta ==endotelceller== vilande på ett skikt lucker bindväv. Detta består av celler samt intercellularsubstans, och tillväxer med ökande ålder. ==Tunica media,== som är kärlväggens tjockaste lager, består av rikligt med cirkulärt förlöpande fenestrerade elastiska lameller och mellan dessa glatta muskelceller. ==Tunica adventitia== består av lucker kollagen bindväv, i vilken man hittar små kärl, vasa vasorum, samt nerver och fett. Den adventitiella bindväven övergår diffust i omgivande bindväv.

*HK9 -aorta, Richardson. HK14 -artär.*

**2. STOR VEN** (Fig 13.25, 13.26)

Stora vener är tunnväggiga. ==Intiman== och ==median== är tunna; tydlig media kan ställvis helt saknas. ==Adventitian== utgör det helt dominerande vägglagret. Den består av buntar av kollagena och elastiska fibrer. Glattmuskelceller förekommer i riklig mängd i adventitian i framför allt vena cava inferior och löper i kärlets längsriktning. Stora vener har klaffar som förhindrar backflöde.

*HK13 -vena cava, Richardson, plastprep.*

**3. ==MUSKELARTÄR==** (plate 34; Fig 13.16b, 13.17)

Intiman är tunn med ett mycket sparsamt lager bindväv under endotelet. ==Membrana elastica interna== syna tydligt och utgör gränsen mellan intima och media. Median domineras av cirkulärt arrangerade glatta muskelceller. Mindre mängder elastiska fibrer förekommer också. Ytterst mot adventitian finns membrana elastica externa, mindre tydlig än membrana elastica interna. Adventitian är tjock och innehåller rikligt med kollagen bindväv, vasa vasorum i de största kärlen, nerver samt eventuellt fettceller.

*HK6 -muskelartär och muskelven -femoralkärl (plastprep). HK10 -vasa poplitea, Htx-v. Gieson (patologisk intimaförtjockning i artären). HK11 -mesenterialkärl, Htx, orcein, picrofuchsin, här syns membran elastica externa och interna tydligt i artären.*

**4.** **MEDELSTOR VEN** (plate 34; Fig 13.24)

Jämfört med motsvarande muskelartär har den: oregelbundet eller sammanfallande lumen, tunnare vägg med tunn intima och media, membrana elastica interna och externa saknas, kraftig adventitia och kollagenrik media. Längsgående muskelbuntar kan förekomma, både i intima och i adventitia.

*HK6 -muskelartär och -ven (plastprep). HK10 -vasa poplitea, Htx-v.Gieson.*

*HK11 -mesenterialkärl, Htx, orcein, picrofuchsin.*

**5. ARTERIOLER/VENOLER** (plate 35; Fig. 13.18)

Kan ses i många preparat. Ofta ligger en arteriol och en venol av liknande storlek nära varandra. Tydliga i *MT1 -tunga*

**==6. KAPILLÄR==** (plate 22 skelettmuskel==,== plate 73, lunga)

Ett lager endotelceller, formande ett rör med mycket tunt basalmembran (membranen syns ej i ljusmikroskopet), runt omkring sparsamt med perikapillär bindväv och pericyter. Finns i praktiskt taget alla preparat. Syns bra i plastpreparatet MT1- tunga, där ett stort antal kapillärer ses mellan muskelcellerna. Kapillärerna i lungan är svårare att se.

*MT1 -tunga. HK12 -plexus choroideus. (RE4 -lunga).*

**==7. SINUSOID==** (plate 66, lever)

Endotelceller formande ett otätt rör. Större lumen än kapillären. Sparsamt med perikapillär bindväv.

*LP5 -lever -plastprep (i detta prep. finns även gallblåsan med). LY9 -mjälte, apa, HTX-eosin.*

**8. HJÄRTKLAFF** (Fig 13.8-9)

Kollagen bindvävsplatta utlöpande från hjärtats bindvävsskelett (anulus fibrosus) klädd med endotel.

*HK3 -hjärtklaff, Htx-eosin. HK4 -hjärta, triple-stain*