
### EPITEL* (Kapitel 5; plate 1-3; Table 5.1)

#### **Epiteltyper**

**==Enskiktat kubiskt epitel==** (plate 1)

(lung) (liver)

Ett lager kubiska celler. Förekomst: plexus choroideus (i hjärnventriklar), ovariets **yta**

*HK12 plexus choroideus; KG1, KG2 ovarium (OBS! **utsidan av ovariet**)*

**==Enskiktat skivepitel==** (plate 1)

(exocrine pancreas, monkey)

Ett lager mycket platta celler. Kärnorna buktar ofta ut på den fria ytan.

Förekomst: Serösa hinnors epitel. Blod- och lymfkärlsendotel. Henles smala slynga (njure). Lamina parietalis i Bowmans kapsel (njure).

*HK6 muskelartär och ven (plastprep); HK9 aorta (plastprep); HK14 artär, ven, fettväv (brun + vit)*

**==Enskiktat cylinderepitel==** (plate 2, plate 60)

(colon)

Ett lager cylinderformade celler, med ovala kärnor, oftast på samma höjd. Förekomst: Matsmältningskanalen från cardia t.o.m. rektum. Många körtlars utförsgångar. Endometriet i uterus.

*GI 10, GI 13, GI 14 tunntarm; LP8 tunntarm och pankreas*

**==Flerskiktat skivepitel==** (plate 2 och 3, plate 42, plate 54)

(vagina)

Cellernas utseende varierar från basalmembranet upp mot ytan. Längst ned är cellerna kubiska till cylindriska och blir plattare uppe vid ytan. Skivepitel kallas även plattepitel. I epitel på ytor som är utsatta för stark nötning, t ex huden, har de ytliga cellerna förlorat sin kärna och keratiniserats. Denna typ av epitel kallas förhornat epitel, till skillnad från oförhornat epitel, som saknar detta lager.

Förekomst: ==Förhornat==*:* epidermis i huden. ==Oförhornat:== oesophagus, vagina, analkanalen, conjunktiva, cornea.

*Förhornat: HU1 hjässhud; HU3 scrotalhud; HU6 tåblomma.*

*Oförhornat: GI 2 esophagus.*

**Flerskiktat kubiskt epitel**

Relativt ovanligt epitel hos däggdjur. Finns exempelvis i utförsgångar i körtlar. Flerskiktat kubiskt epitel, 2 lager celler, kan ses i svettkörtelgångar i *HU7* (Fig 15.17). Kubiskt flerskiktat epitel med tre lager celler kan ses i de stora spottkörtlarnas största utförsgångar.

**==Flerradigt cylinderepitel==** (plate 71)

(plate 71, trachea)

Alla celler har kontakt med basalmembranet, men alla når inte ytan. Vissa celler står med relativt liten yta på basalmembranet och breddas uppåt, medan andra har sin bredaste del vid basalmembranet och smalnar av uppåt. Eftersom cellkärnan befinner sig i cellens bredaste del, kommer kärnorna att ligga på olika nivåer. Engelsk beteckning är *pseudostratified*. I respirationsorganen har epitelet rörliga cilier = kinocilier.

Förekomst: Större utförsgångar från många körtlar. Respirationssystemet. Tuba auditiva.

*RE1 nässlemhinna; RE2 trachea; RE3 bronk och lunga.*

**==Övergångsepitel (Urotel, Transitional epithelium)==** (plate 78 och 79; Fig. 20.25)

(ureter)

Tål påfrestning i form av uttänjning och tryckbelastning. Flerskiktat hos människa. Ej uttänjt epitel har 5–6 rader av cellkärnor. Det djupaste cellagret består av kubiska till cylindriska celler, och det ytligaste av stora, plattare celler med den fria ytan karaktäristiskt rundad, paraplyceller. Uttänjt epitel har 2–3 rader av cellkärnor. Ett djupare lager av mer eller mindre kubiska celler och ett ytligare med platta, tunna celler. Förekomst: Urinvägarna från njurcalyces till övre urethra.

*NU5 uretär (plastprep); NU6 uretär; NU7-urinblåsa (utspänd, apa, HTX-eosin); NU8 urinblåsa (ej utspänd, plastprep).*

**Differentierade apikala cellytor**

**==Mikrovilli==**: Regelbundna utskott på cellytan (längd 0,5 - 1 µm) som ger celler en ytförstoring. Innehåller aktinfilament (plate 60). Den äldre termen stereocilier betecknar de ovanligt långa mikrovilli (längd 5 - 10 µm), som finns i t ex epididymis. (plate 88).

*GI 10 tunntar; GI 13 tunntarm; GI 14 tunntarm; LP8 tunntarm och pankreas.*

*MG4 epididymis (stereocilier, liknande uppbyggnad som mikrovilli)*

(plate 60, jejunum)

(plate 78, epididymis, monkey)

**==Cilier = Kinocilier==**: Rörliga utskott på cellytan. Innehåller mikrotubuli med karakteristisk organisation, utgående från basalkropp (Fig 5.6).

*KG6 tuba uterina; RE1 nässlemhinna; RE2 trachea*
