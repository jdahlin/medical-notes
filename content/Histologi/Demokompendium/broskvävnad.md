# BROSKVÄVNAD

<span id="_Toc112582145" class="anchor"></span>**BROSKVÄVNAD** (kapitel 7; plate 7-10; Table 7.1)

1.  **==HYALINT BROSK==**

I den basofila intercellulärsubstansen/extracellulärmatrix/ matrix ligger ==kondrocyterna== i ==lakuner== som begränsas av en kapsel bestående av mer intensivt färgad intercellulärsubstans. Mot kanterna blir cellerna alltmer platta. I det unga brosket ligger kondrocyterna utspridda en och en (fig 7.5), medan de i det äldre brosket ligger regelbundet i grupper, ==kondron.== Cellerna i ett kondron utgör en isogen grupp. (Fig 7.4). I matrix syns inga fibrer, eftersom kollagenfibrillerna har samma brytningsindex som grundsubstansen (plate 7 och 8; Fig 7.1; 7.4; 7.5). Revbensbrosket omges av ett perikondrium, det inre lagret av detta innehåller progenitorceller som kan differentieras till kondrocyter. Ledbrosk saknar perikondrium.

Förekomst: Ventrala ändarna av revbenen, tracheas och bronkernas broskringar, ledytor på ben.

*CV10 revbensbrosk, nyfödd kanin (Htx-eosin); CV11 revbensbrosk, äldre kanin (Htx-eosin);*

*CV17 fosterled.*

2.  **ELASTISKT BROSK**

Cellerna är snarlika dem i hyalint brosk, men är vanligtvis något större och ofta fylls inte lakunerna ut helt och hållet av cellerna, vilket är en artefakt. Vid färgning med orcein, som i vissa preparat (CV12), syns de maskerade elastintrådarna. Dessa löper kontinuerligt från perikondriet in i matrix (plate 9; Fig 7:11).

Förekomst: ytterörat, epiglottis (struplock).

*CV12 elastiskt brosk, epiglottis (orcein eller htx/esosin)*

3.  **FIBRILLÄRT BROSK**

Trådbrosk, en övergångsform mellan tät bindväv och brosk. Rikligt med omaskerade kollagena trådar. Fibroblasterna ligger som enstaka eller parallellt i rader mellan buntar av kollagena fibrer. Perichondrium saknas (plate 10; Fig 7.12).

Förekomst: intervertebralskivornas anulus fibrosus, vissa ledbrosk, symfysen vid infästning av senor i ben.

*CV13 fibrillärt brosk, anulus fibrosus i intervertebralskivan (Htx-eosin).*

------------------------------------------------------------------------

[Tillbaka till innehåll](DEMOkompedium%20T1%20.html)
