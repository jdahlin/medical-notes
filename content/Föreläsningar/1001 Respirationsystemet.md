
# Videor
- [Översikt Anatomi](https://www.youtube.com/watch?v=z3ad_gxjpqo "Översikt Anatomi
    (https://www.youtube.com/watch?v=z3ad_gxjpqo)"),
- [Farynx och Larynx](https://www.youtube.com/watch?v=iixd7P0Bqn8 "Farynx och Larynx
    (https://www.youtube.com/watch?v=iixd7P0Bqn8)"),
- [Näshålan](https://www.youtube.com/watch?v=eUJS8HcRwx4 "Näshålan
    (https://www.youtube.com/watch?v=eUJS8HcRwx4)"),
- [Luftrörens förgrening](https://www.youtube.com/watch?v=RFAIZTgFOu4 "Luftrörens förgrening
    (https://www.youtube.com/watch?v=RFAIZTgFOu4)"),
- [Bronkioler](https://www.youtube.com/watch?v=LKuGUiiaaPI "Bronkioler
    (https://www.youtube.com/watch?v=LKuGUiiaaPI)"),
- [Alveoler](https://www.youtube.com/watch?v=v_3BDn73rQg "Alveoler
    (https://www.youtube.com/watch?v=v_3BDn73rQg)"),

# Målbeskrivning

**Anatomi**
- luftvägarnas konstruktion och funktion
- larynx funktioner (översiktligt)
- lungans konstruktion och dess koppling till gasutbytet
- andningsorganens omgivningar (ansiktsskelett, pleura, bröstkorg, diafragma)
- andningsarbetet och grundläggande andningsmekanik
Koncept
- respirationens huvuduppgift med översiktlig tillhörande anatomi (viktiga strukturer anges i föreläsningen och är boxade)

**Histologi**
- Näshåla, nasopharynx, oropharynx, larynx, epiglottis, trachea, extrapulmonära bronker, intrapulmonära bronker, bronkioler, terminala bronkioler, respiratoriska bronkioler, alveolargång, alveolarsäck, alveol.
- **Näshåla:** Respiratoriskt epitel, flerradigt: cilierade celler, bägarceller, basala celler/stamceller, borstceller, ”endokrina” celler. Lamina propria, seromukösa körtlar, venösa kärlplexa, lymfkärl.
- Olfaktoriskt epitel: bipolära neuron, stödjeceller, basalaceller/stamceller. OBP. axonbuntar, Bowmans körtlar.
- **[[Epiglottis]]** Elastiskt brosk, respiratoriskt epitel, flerskiktat skivepitel.
- **Stämband**: flerskiktat skivepitel.
- **Trachea och extrapulmonära bronker:**  Flerradigt epitel, lamina propria, submukosa, slemkörtlar. Hyalint brosk, hästskoformat, adventitia.
- **Lunga:** omgiven av bindväv och pleura (mesotel). Elastiska fibrer i hela lungans bindväv.
- **Intrapulmonära bronker:** Broskplattor, gradvis förändring av epitel, lamina propria, körtlar, glattmuskel.
- **Bronkioler, terminala bronkioler, respiratoriska bronkioler:**  Inget brosk, flerradigt till kubiskt epitel, cilierade celler, Clara-celler, surfaktant, glattmuskel.
- **Alveoler:** Kontinuerliga kapillärer; pneumocyt typ I, diffussionsbarriär. Pneumocyt typ II, surfaktant, lamellära kroppar, stamceller. Lungmakrofager, Kohns porer.
Koncept:
- De anatomiska delarna av respirationssystemet
- Histologisk uppbyggnad och funktionen av nässlemhinnan, det respiratoriska epitelet och det olfaktoriska epitelet.
- Histologisk uppbyggnad och funktion av epiglottis och stämband
- Histologisk uppbyggnad av trachea och bronker.
- Beskriva den gradvisa förändringen i bronkträdets slemhinna från trakea och neråt.
- Bronkiolernas histologi
- Alveolernas histologiska uppbyggnad, cellernas funktion, blod/luft-barriärens uppbyggnad.


# Demokompendie

RESPIRATIONSSYSTEMET (kapitel 19; plate 69 - 73)
1. NÄSHÅLAN
Näshålan, utom dess tak, är beklädd med respiratoriskt epitel, ett flerradigt cylinderepitel med
cilier. Bägarceller utgör hos människa 1/3 av cellpopulationen. I lamina propria finns såväl
mukösa som serösa körtlar, glandulae nasales. Näshålans tak bekläds av ==olfaktoriskt==
==epitel/luktepitel==, med sinnesceller, stödjeceller och basalceller (plate 69¸fig 19.3). Detta epitel
är tjockare och bägarceller saknas. I lamina propria under luktepitelet finns Bowmans körtlar,
serösa körtlar vars utförsgång passerar genom luktepitelet. Gången har ett enskiktat, lågt
kubiskt epitel.
Två serier preparat finns, båda märkta RE 1: I ett preparat, från mus, finns hela näshålan
med. I detta preparat finner man luktepitel i näshålans tak. Det andra preparatet innehåller
enbart en bit nässlemhinna från människa med respiratoriskt epitel, lamina propria med
körtlar mm.

RE1 - nässlemhinna, järntrioxyhematein-van Gieson.
2. EPIGLOTTIS (Fig. 7.11)
Epiglottis är uppbyggt av ==elastiskt brosk==, täckt av ett flerskiktat oförhornat skivepitel med en
del av undersidan täckt av respiratoriskt epitel. Det finns två olika preparatserier märkta CV12.
En serie är specialfärgad för elastiska trådar, varför epitelen är svåra att urskilja. En serie är
färgad med htx/eosin, här ses även epitel och andra strukturer tydligt.
CV12 – epiglottis, orcein eller htx/eosin.
3. TRACHEA (plate 71; Fig 19.6; 19.9)
Luftstrupens lumen är beklätt med ett flerradigt cylinderepitel med cilierade celler och
bägarceller, dvs. ==respiratoriskt epitel==. I submukosan finns blandade körtlar, gll. tracheales.
Som en hästsko kring trachea med öppningen bakåt ligger hyalint brosk utanför submukosan.
I den bakre väggen förbinds broskändarna av glatt muskulatur (m. trachealis). Organet omges
av adventitia. RE2 -trachea, Htx-eosin
4. BRONKER och LUNGA (plate 72 och 73; fig 19.11, 19.14,19.20, 19.21.)
Lobarbronker och segmentbronker liknar trachea, men brosket delas upp i plattor i stället för
en sammanhängande "hästsko". Då bronkträdet delar sig minskar brosket i väggen successivt
och ersätts med glattmuskel. ==Bronkiol== kallas luftvägen när diametern efter delningar har
minskat till ca 1 mm och det inte längre finns något brosk i väggen. Epitelet är i början av
bronkträdet respiratoriskt epitel, som i trachea, epitelet blir sedan successivt lägre, flerradigt
kubiskt sedan enskiktat. I de terminala bronkiolerna har epitelet övergått till enskiktat kubiskt
epitel bestående av cilierade celler och Claraceller/Clubceller. Clubcellerna sticker upp lite
ovanför de cilierade cellerna. ==De respiratoriska bronkiolerna== har en diskontinuerlig vägg med
enskiktat kubiskt epitel. Väggen avbryts av ==alveoler== som öppnar sig mot den respiratoriska
bronkiolen. Från de respiratoriska bronkiolerna grenar ductuli alveolares ut sig och slutar i
alveoler, vilka bägge avgränsas av ett lager platta epitelceller, pneumocyter typ I.
Pneumocyter typ II är rundade och buktar in i alveolen. Mellan alveolerna syns de talrika
==kapillärerna==. ==Lungmakrofager==, ligger oftast i alveolen men kan även finnas i bindväven mellan
alveolerna (Fig 19.21). I anslutning till bronkiolerna ser man grenar av lungartären, samt
ibland lymfoid vävnad.
RE3 -bronk. RE4 -lunga, Richardsson (plastprep).
